Σαφής ορισμός προβλήματος – ανάγκης
Συνεπώς στα απορρίμματα που πετάμε καθημερινά, υπάρχουν τόνοι από υλικά όπως γυαλί, χαρτί και μέταλλα (αλουμίνιο, σίδερο) που μπορούν να ανακυκλωθούν, προσφέροντας πολλά στην κοινωνία και στο περιβάλλον. 
Το σημαντικότερο όμως πρόβλημα της ανακύκλωσης είναι το μεγάλο λειτουργικό κόστος της. Οι φορείς που είναι υπεύθυνοι για την διαχείριση των απορριμμάτων και αποβλήτων (δήμοι, περιφέρειες, κράτη) καλούνται να βρουν τρόπους για την εφαρμογή μιας βιώσιμης ανακύκλωσης στην περιοχή ευθύνης τους, όπως η μείωση του κόστους διαλογής και συλλογής.  
Η συλλογή και ο διαχωρισμός των απορριμμάτων στην πηγής τους (κατοικίες, σχολεία, μαγαζιά κ.α.) είναι ένας αποτελεσματικός τρόπος μείωσης του κόστους της ανακύκλωσης. Αφού οι κεντρικοί φορείς διαχείρισης απορριμμάτων και αποβλήτων θα έχουν μικρότερες ποσότητες να διαχειριστούν (λιγότερες αμοιβές εργαζομένων και απαιτούμενων εγκαταστάσεων). Όμως η διαλογή των απορριμμάτων στην πηγή προϋποθέτει από τους πολίτες που καλούνται να την πραγματοποιήσουν:
•	Βασικές γνώσεις για την ανακύκλωση (κατηγορίες υλικών, μέγεθος απορριμμάτων, κατάσταση συσκευασιών κ.α.)
•	Αλλά και διάθεση για να συμμετέχουν στην διαδικασία της ανακύκλωσης 
Αλλά αυτές οι προϋποθέσεις δεν είναι πάντα δεδομένες για πολλούς. Στις μέρες μας όμως, η αλματώδης ανάπτυξη και της τεχνολογίας και της ρομποτικής, μπορούν να μας βοηθήσουν να ξεπεράσουμε αυτές τις αδυναμίες με την χρήση «έξυπνων» συσκευών, που θα είναι κατάλληλα προγραμματισμένες με τις βασικές γνώσεις της ανακύκλωσης αλλά κυρίως να είναι πάντα «διαθέσιμες» για να κάνουν ανακύκλωση.
